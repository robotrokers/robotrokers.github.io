Buongiono Rokeriani,

Gabriele e Ludovico mi hanno convinto a iniziare un blog sugli aspetti teorici della robotica, quindi la colpa è loro se qualcosa va storto.

Potreste obbiettare che **Rokers** è una comunità di **robot makers** e che quindi la teoria interessa poco. 

Ma se mi seguirete con coraggio, non vi parrà vero di potere alla fine stupire la/il vostra/o fidanzata/o parlando di cinematica inversa differenziale, di Jacobiani, di matrici di rotazione, di quaternioni. Penderanno dalle vostre labbra.

Perbacco, non c'è nulla di più figo di una buona teoria. 

Purtroppo in buon vecchio Albert Einstein diceva

> *La teoria è quando si sa tutto ma non funziona niente. La pratica è quando tutto funziona ma non si sa il perché. In ogni caso si finisce sempre con il coniugare la teoria con la pratica: **non funziona niente e non si sa il perché**.*

ma io farò il possibile per smentirlo.

Pensavamo di organizzare i futuri post in brevi lezioni seguendo questi contenuti

- Una breve introduzione alla storia della robotica. Lo so, sapete già tutto sulle tre leggi della robotica e su Terminator, ma forse non sapete dove è stata applicata la telemanipolazione per la prima volta o chi ha per primo realizzato un robot mobile che si autocaricava. 

- Le varie tipologie di robot con le loro  principali caratteristiche. Capirete perché nelle stampanti 3D si usano robot cartesiani o robot paralleli (questo anche grazie al firmware [**Marlin**](http://marlinfw.org/ "Marlin")).

- Gli strumenti matematici necessari a capire come funziona un robot che si muove oppure manipola oggetti nello spazio tridimensionale; vettori, matrici, sistemi di riferimento, traslazioni, rotazioni, ecc. ecc. Tutto spiegato in termini semplici (almeno spero) con esempi svolti utilizzando il linguaggio Python.  

Se questi primi blog avranno successo, cioè saranno seguiti da almeno due Rokeriani :-),  continueremo con altri contenuti.

Ma per il momento mi fermo perché ho già scritto troppo e ho le dita stanche.


